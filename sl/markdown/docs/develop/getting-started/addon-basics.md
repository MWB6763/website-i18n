---
title: O dodatkih
---

## Kaj sploh je dodatek?
Pravzaprav dodatek ni nič drugega kot kombinacija vsaj enega od naštetega: skript v ozadju, uporabniških skript in uporabniških slogov. Če je karkoli od tega povezano, združimo vse v en dodatek z enim imenom. Tako ima dodatek "Scratch 3 Developer Tools" uporabniško skripto, namenjeno dodajanju polja za iskanje v urejevalnik, in uporabniški slog, ki temu polju doda CSS.

## Kaj je skripta v ozadju?
Skripta v ozadju je delček kode JavaScript, ki vedno deluje v ozadju, tudi če uporabnik nima odprtih zavihkov Scratcheve spletne strani. Uporabne so, med drugim, za obveščanje uporabnika o novostih na Scratchu. Skripte v ozadju so podobne tistim v razširitvah za brskalnike.

## Kaj je uporabniška skripta?
Uporabniška skripta je delček kode JavaScript, ki deluje v zavihku Scratcheve spletne strani. Od skripte v ozadju se razlikuje v tem, da lahko določite, da bo delovala samo npr. na straneh projektov. Uporabniške skripte so podobne vsebinskim skriptam v razširitvah brskalnikov, in če ste kdaj uporabljali upravitelja uporabniških skript, boste opazili, da gre pravzaprav za isto stvar.  
Uporabniške skripte so uporabne za spreminjanje vedenja Scratcheve spletne strani, na primer dodajanje ali odstranjevanje gumbov iz vrstice za navigacijo.

## Kaj je uporabniški slog?
Uporabniški slog je podoben uporabniški skripti in tudi zanje lahko določite vzorce URL-jev, vendar uporabniški slogi strani dodajo CSS in ne JavaScripta. Pogosto jih uporabimo hkrati z uporabniškimi skriptami za oblikovanje elementov, ki jih te dodajo, lahko pa spremenijo tudi videz Scratchevih elementov. V tem primeru jih običajno imenujemo "teme".

## Kaj sodi v dodatek?
Morda niste prepričani, če je bolje narediti nov dodatek ali spremeniti obstoječega.  
Če si 2 dodatka delita nekaj naslednjih lastnosti, bi ju verjetno bilo treba združiti.
- Oba potrebujeta ali ne potrebujeta dovoljenj, ki zahtevajo dejanje uporabnika (npr. obvestila).
- Delita si veliko kode.
- Uporabnik bi pričakoval, da bi dodatek vseboval obe funkciji.
- Če bi bila ločena, bi motila drug drugega.

Ne pozabite, da lahko uporabniki prilagajajo dodatke - dodajanje novih funkcionalnosti ne vpliva na obstoječe uporabnike dodatka, razen če namenoma naredimo tako.